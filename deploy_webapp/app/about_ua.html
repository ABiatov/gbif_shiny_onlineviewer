<!DOCTYPE html>

<html>

<head>

<meta charset="utf-8" />
<meta name="generator" content="pandoc" />
<meta http-equiv="X-UA-Compatible" content="IE=EDGE" />

<title>about_ua</title>

<meta name="viewport" content="width=device-width, initial-scale=1" />

<style>h1 {font-size: 34px;}
h1.title {font-size: 38px;}
h2 {font-size: 30px;}
h3 {font-size: 24px;}
h4 {font-size: 18px;}
h5 {font-size: 16px;}
h6 {font-size: 12px;}
</style>

<style type="text/css">
.main-container {
max-width: 940px;
margin-left: auto;
margin-right: auto;
}
img {
max-width:100%;
}
</style>

</head>

<body>


<div class="container-fluid main-container">

<p><strong>Biodiversity Viewer</strong> - онлайн інструмент, що
забезпечує швидкий та зручний доступ до даних про реєстрації видів, що
підлягають особливій охороні відповідно до українського законодавстава
та опубліковані на платформі <a href="https://www.gbif.org/" target="_blank">GBIF</a>.
Це відкрите програмне забезпечення, що поширюється за ліцензію <a href="https://creativecommons.org/licenses/by/4.0/deed.en" target="_blank"><em>Creative
Commons Attribution (CCA-BY) 4.0</em></a>, відтак користувачі можуть
розгорнути його на власному сервері або локальному компʼютері,
змінювати, чи адаптувати для будь-якої іншої країни.</p>
<div id="що-таке-gbif">
<h1>Що таке GBIF?</h1>
<p>GBIF - це міжурядова, наднаціональна організація, метою якої є
агрегування даних з біологічного різноманіття та забезпечення вільного
та відкритого доступу до них. Він управляється представниками
країн-учасниць та наповнюється силами “видавців даних” - наукових
установ, освітніх закладів, громадських організацій, проєктів
громадської науки тощо. Дізнатися більше про візію, організацію та
структуру GBIF можна <a href="https://www.gbif.org/uk/what-is-gbif" target="_blank">за
посиланням</a>.</p>
</div>
<div id="чим-не-є-gbif">
<h1>Чим не є GBIF?</h1>
<p>GBIF не є цифровим відбитком усіх знань людства, а лише відображає
те, що опублікували видавці даних. Відтак GBIF, як і будь-яка інша база
даних, не повинен розглядатися як вичерпне джерело відомостей про
біологічне різноманіття певної території чи акваторії. Відсутність у
базі даних GBIF знахідок певного виду для певної ділянки не може
вважатися свідченням відсутності інформації про цей вид на цій ділянці,
і тим більше, як доказ того, що “цього виду тут нема”.</p>
</div>
<div id="як-користуватися-інструментом">
<h1>Як користуватися інструментом?</h1>
<p>Інтерфейс Biodiversity Viewer складається з 4 основних вкладок, що
проводять користувача через етапи формулювання запиту до бази даних
GBIF, отримання даних, їх первинну обробку та створення звітів.
Переходити на наступну вкладку слід лише після того, як ви виконали дію
на поточній.</p>
<p>Стартова операція - вибір області інтересу. Користувач може обрати 
адміністративну одиницю (до рівня обʼєднаної територіальної громади), 
накреслити область на карті чи використати власний полігональний 
геопросторовий файл у форматах kml або kmz, що містить полігон з межами 
бажаної області інтересу. За бажанням, користувач може встановити буфер 
довкора обраної області інтересу. Лише після визначення області пошуку 
стане доступною кнопка "Oтримати дані GBIF", натискання на яку завантажує 
вибірку даних для обраної території. Результати усіх дій одразу 
відображаються на карті у переглядачі.</p>
<p>Після завантаження даних користувач може перейти на наступну вкладку - 
"Фільтрувати дані" - що дозволяє налаштувати перелік охоронних списків, 
види які цікавлять користувача. При встановленні фільтрів використовується 
логіка "все за промовчанням". Тобто, щоб отримати лише частину даних 
(скажімо, лише види з Резолюції 2 Бернської конвенції) користувачеві 
необхідно очистити всі фільтри (кнопка "Deselect all"), після чого 
виставити потрібний навпроти назви відповідної конвенції. Виняток - 
обласні червоні списки (за промовчанням не обрано жодного).</p>
<p>Після натискання кнопки "Застосувати фільтри" в області карти 
залишаються лише ті точки, що позначають знахідки, які відповідать усім 
вказаним умовам. Користувач може перейти на наступну вкладку "Попередній 
перегляд таблиці даних", де можна переглянути дані у вигляді 
інтерактивної таблиці (розбита на сторінки для зручності відображення), 
або завантажити таблицю з даними на локальний компʼютер у вигляді CSV 
або XLSX файлів.</p>
<p>Остання вкладка - “Генерування звітів” - подає зведену (автоматично
узагальнену) інформацію про дані GBIF у обраній області інтересу, а саме
загальну кількість видів та їх переліки за охоронними списками. На цій
сторінці користувач також може завантажити зведену інформацію у форматах
HTML (для перегляду у веб-переглядачах) або DOCX (для подальшої обробки
в текстових процесорах, наприклад, Microsoft Word).</p>
</div>
<div id="як-не-потрібно-користуватися-інструментом">
<h1>Як НЕ потрібно користуватися інструментом?</h1>
<p>Інструмент орієнтований в першу чергу на розвʼязання завдань
практичної охорони природи та природокористування. Для наукових
досліджень ми радимо звертатися до порталу <a href="https://www.gbif.org/" target="_blank">gbif.org</a> напряму, або використовувати
такі інструменти як <a href="https://www.gbif.org/uk/tool/81747/rgbif" target="_blank">rgbif</a> чи <a href="https://www.gbif.org/uk/tool/OlyoYyRbKCSCkMKIi4oIT/pygbif-gbif-python-client" target="_blank">pygbif</a>,
у поєднанні з інформацією з інших баз даних, біологічних колекцій та
наукових публікацій.</p>
<p>Варто також утриматися від спроб завантажити дані для дуже великих
територій (наприклад, декілька областей) - це уповільнить інструмент та
може призвести до збоїв через вичерпування системних ресурсів.</p>
<p>Варто памʼятати, що люди помиляються. Спостереження, опубліковані на
GBIF і доступні через наш Інструмент, можуть мати помилкове визначення,
геопозиціонування, дату чи іншу супутню інформацію. Biodiversity Viewer
жодним чином не несе відповідальність за якість та достовірність даних,
опублікованих на GBIF. Якщо ви виявили помилку в даних, варто перейти за
посиланням на набір даних навпроти відповідного запису та звʼязатися з
авторами набору напряму через контакти, вказані в метаданих (описі)
конкретного набору даних.</p>
<p>Найголовніше: Biodiversity Viewer є лише автоматизованим
інструментом, що дозволяє зекономити час та сили користувача, що
витрачаються на пошук, завантаження та упорядкування даних. У жодному
разі не слід сприймати його як замінник людини-фахівця. Дані, отримані
за допомогою Biodiversity Viewer, необхідно інтерпретувати та
узагальнювати з повним усвідомлення власної відповідальності за кінцевий
результат.</p>
</div>
<div id="поширені-запитання-та-розвʼязання-проблем">
<h1>Поширені запитання та розвʼязання проблем</h1>
<blockquote>
<p><strong>Я не можу отримати доступ до інструменту за
посиланням</strong></p>
</blockquote>
<p>Причин може бути дві: перенавантаження сервера через велику кількість
користувачів, що одночасно підключаються, та власне технічний збій.
Спробуйте зайти пізніше. Якщо це не допомогло, <a href="https://github.com/ABiatov/gbif_shiny_onlineviewer/issues" target="_blank">повідомте
нам</a>, обовʼязково вказавши ваш веб-переглядач, дату і час невдалої
спроби, та описавши прояви помилки чи повідомлення, які ви бачите на
екрані.</p>
<blockquote>
<p><strong>На певному етапі інструмент “зависає” та не відповідає на
команди.</strong></p>
</blockquote>
<p>Вибірка знахідок за просторовим запитом потребує часу на обробку, що
пропорційний до розміру ділянки та кількості знахідок, що на неї
припадають. Для територій розміром з адміністративний район цей час
зазвичай складає декілька секунд, однак для великих вибірок може бути
істотно довшим. Спробуйте перезавантажити сторінку, обрати меншу
територію та виконати запит повторно.</p>
<blockquote>
<p><strong>Інструмент відмовляється працювати з моїм
полігоном</strong></p>
</blockquote>
<p>Для формування коректної вибірки знахідок за полігональною областю
(особливо в ситуаціях, коли користувач завантажує свій геопросторовий
файл) полігон не повинен містити помилок геометрії. Найчастіше такі
помилки виникають при ручному створенні складних контурів, коли лінія
меж полігону перетинає саму себе. Якщо у вас виникли проблеми з вашим
полігоном, радимо спершу перевірити його інструментом перевірки
топології, наприклад, у вільній геоінформаційній системі <a href="https://qgis.org/uk/site/" target="_blank">QGIS</a>.</p>
<blockquote>
<p><strong>Я не бачу частину відомих мені знахідок для обраної
території</strong></p>
</blockquote>
<p>Інструмент відображає не всі знання людства, а лише ті знахідки, які
опубліковані на GBIF. Більше того, реєстрації одного й того самого
біологічного виду могли бути опублікований під різними (скажімо,
синонімічними) назвами. Попри те, що GBIF має вбудований інструмент
розвʼязання синонімії, для деяких таксонів нам довелося розвʼязувати
номенклатурні проблеми вручну, тож може трапитися так, що окремий запис
“не підхопився”. Якщо ви помітили, що знахідки певного виду, що
включений до охоронних списків, чинних на території України, є для
обраної вами області на порталі gbif.org, однак не відображаються в
Інструменті, <a href="https://github.com/ABiatov/gbif_shiny_onlineviewer/issues" target="_blank">повідомте
нам</a>.</p>
<p>Не всі реєстрації видів, доступні на GBIF, мають точні координати.
Агрегатор включає, серед інших, дані атласів, де точки привʼязані до
регулярної сітки і не співпадають з істинними точками реєстрації видів.
Окремі спостереження, що надходять до GBIF з iNaturalist, мають навмисно
розмиті координати. Такі спостереження виключені з Biodiversity
Viewer.</p>
<p>Також варто зважати на те, що Biodiversity Viewer не звертається
безпосередньо до GBIF щоразу коли користувач робить запит (в такому разі
кожен запит виконувався б дуже довго), натомість періодично індексує
GBIF та робить тимчасове вивантаження. Якщо знахідка була опублікована
після крайнього оновлення даних Інструмента, вона тимчасово не буде
доступна через нього.</p>
<blockquote>
<p><strong>Назва виду помилкова (застаріла, синонім тощо)</strong></p>
</blockquote>
<p>Ми використовували ті назви видів, які використані у обраних
охоронних списках. Вища таксономія (клас, царство) також вказані
відповідно до того, як вони подані у відповідних документах.</p>
<blockquote>
<p><strong>Для моєї області інтересу підтягується дуже багато знахідок
“звичайних”, не таких вже й рідкісних видів.</strong></p>
</blockquote>
<p>Ми формуємо вивантаження для видів, що вказані у відповідних
охоронних списках, чинних на території України, і жодним чином не
відповідаємо за формування цих переліків.</p>
<blockquote>
<p><strong>Як правильно процитувати Biodiversity Viewer?</strong></p>
</blockquote>
<p>Використовуйте, будь ласка, наступну форму посилання на Інструмент:
Biodiversity Viewer: an open web-based biodiversity conservation
decision-making tool for policy and governance. Спільний проєкт The
Habitat Foundation та Української Природоохоронної Групи, за підтримки
NLBIF: The Netherlands Biodiversity Information Facility, nlbif2022.014
- Дата доступу <ваша-дата-звертання-до-інструменту>.</p>
</div>
<div id="інформація-для-розробників">
<h1>Інформація для розробників</h1>
<p>Biodiversity Viewer - це Shiny-застосунок, який взаємодіє з базою
даних GBIF через його <a href>API</a>, за допомогою інструментів
пакунку <a href="https://www.gbif.org/uk/tool/81747/rgbif" target="_blank">rgbif</a>.
Вихідний код розміщено на <a href="https://github.com/ABiatov/gbif_shiny_onlineviewer/" target="_blank">Github</a>,
там же можна знайти технічну документацію.</p>
</div>
<div id="звʼязатися-з-нами">
<h1>Звʼязатися з нами</h1>
<p>Якщо ви бажаєте повідомити про помилку або запропонувати поліпшення,
залиште повідомлення в розділ <a href="https://github.com/ABiatov/gbif_shiny_onlineviewer/issues" target="_blank">Issues</a>
(потрібна реєстрація на Github).</p>
<p><strong>З повагою, команда розробників Biodiversity
Viewer</strong></p>
</div>

</div>

</body>
</html>
